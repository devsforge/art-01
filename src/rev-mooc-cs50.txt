:title: CS50 - найкращій онлайн курс для початківців від Гарварда?

Введення
========

Ви відкрили цей допис, і тепер ми у скрутному становищі: я бажаю, щоб усі
дочитали його до кінця, але частина з вас вважає, що CS50 - це перехвалена,
поверхнева шняга; а інша частина з якоїсь причини цього не розуміє.

Жартую.

Кожен має право на власну думку. Навіть на таку, що CS50 найліпше підходить
для розробників-початківців.
Головне, щоб ця думка не завадила вам дочитати допис до кінця.
Інакше, як ви дізнаєтесь, що вона не вірна.

Усім мої вітання, з вами Сергій, і це перший не хвалебний огляд CS50 -
вступ до програмування від університету Гарварда.

Що таке CS50?
=============

Якщо не заглиблюватись у деталі - один з найкращих курсів введення до
комп'ютерних наук. Оригінально розроблений в Гарварді, тепер викладається
у декількох університетах, а також доступний онлайн на купі навчальних
платформ. Якщо вбити в Google "CS50", то ви без проблем отримаєте більш
детальну інформацію, яку під копірку додають до будь якого згадування.

    "Топові викладачі, топові університети, і все таке..."

Але ж ми тут не за тим, щоб вкотре дивитись скопійований опис курсу.

Коли протерти очі від пилу, то побачимо, що
CS50 має доволі гарну структуру [#]_
і надає фундаментальні знання в розрізі :abbr:`CS (Computer Science)`.

.. [#] Принаймні перша половина доволі непогана. 

На цьому курсі ви дізнаєтесь, що:

- комп'ютери (або більш точно їх процесори) оперують машинним кодом,
  і не розуміють нічого окрім цього коду
- для кожної окремої архітектури існують окремий набір команд машинного коду
- високорівневі мови програмування дозволяють створювати програми абстрагуючись
  від машинного коду, а перетворення вихідного коду відбувається за допомогою
  спеціальних програм: компіляторів або інтерпретаторів.
- усі мови програмування мають реалізацію найпоширеніших структур даних,
  та надають змогу реалізувати відсутні структури самостійно (в більшості
  випадків).
- алгоритм - це визначена послідовність операцій та умов до їх виконання.
- програмування тримається на структурах даних та алгоритмах.
- більшість мов програмування вже має реалізовані рішення для найпоширеніших
  завдань; ці рішення збираються у програмні бібліотеки, або ж у просунені
  конструктори для роботи у певному домені (фреймворки).

І... щойно я доволі точно переказав зміст усього курсу та заощадив вам 200+
годин на його проходження. Так-так, моя версія не така цікава та захоплива.
І хтось може справедливо зауважити, що я ані словом не обмовився про типи
даних, не розповів про сортування бульбашкою, не візуалізував бінарний пошук -
жодного з того, що роблять на курсі CS50.

Дозвольте мені пояснити...

Як викладають CS50?
-------------------

Для тих, хто не навчається в кампусі (тобто не ходить до гарвардських авдиторій
своїми ногами) курс представлений медіатекою відеолекцій.
Викладає курс професор Девід Дж. Малан - мега харизматичний дядько, та де-факто
обличчя CS50. Доволі захопливо він розповідає про те, як комп'ютери зберігають
дані та які базові операції доступні; а ще, з якоїсь причини, він ненавидить
друковані телефоні довідники.

Саме Девід трансформував курс у його теперішню форму, і продовжує стежити за
реаліями сьогодення та оновлювати зміст CS50.
За допомогою лаконічних слайдів, живого кодінгу та взаємодії зі студентами
впродовж 12 тижнів він буде розповідати про комп'ютерні науки.
А ще саме він зробив курс відкритим: тепер будь хто може записатись та пройти
його за відеолекціями.

До кожного (майже) лекційного відео додається декілька відносно коротких відео,
на яких вже асистенти Девіда роз'яснюють здебільшого суто технічну сторону
наданої інформації: додають деталі реалізації, розповідають про більш просунуті
алгоритми, тощо.

Про що насправді CS50
---------------------

Це підготовка, або з вашого дозволу, - дошкільний клас - для програмістів.
Коли відкрити зміст будь-якого підручника з програмування, то перші 4 - 5 глав
як раз і будуть розповідати під час CS50.

Хтось може поцікавитись:
"Що значить будь-який?
Чому у CS50 така універсальність щодо мов програмування?"

На що я відповім - CS50 про комп'ютерні науки, а не про програмування.
Більшість, включно з самими викладачами курсу, сходяться на думці що CS50
не підходить для підготовки праці "в полі" або для отримання праці ASAP.
Але, курс від самого початку не має цього на меті.

Цей курс про грунтовне знання даних та операцій над ними. Іншими словами,
цей курс про все і одразу. І допитливий читач може зрозуміти це, якщо просто
гляне на перелік мов, яких торкається CS50:

- Scratch
- C
- Python
- SQL
- HTML
- CSS
- JavaScript

Це надає можливість оглядово подивитись на підходи та реалізацію одних і тих
самих операцій в різних мовах програмування, та виокремити загальні шаблони до
розв'язку певних завдань за допомогою чого завгодно.
А іноді, окрема мова просто більш підходить для демонстрації конкретної
операції(й).

    "Це база, це фундамент".

Чи достатньо цього?
-------------------

Ні. Не достатньо.
