Введення
========

Мої вітання,

Якщо вам вже давно свербить приміряти на себе роль розробника, або почати
керувати командою професійних кодерів, або ж будь яким іншим чином додати
"IT" до тайтлу своєї професії, але немає жодних зачіпок з чого б той шлях
почати - вітаю, ви у правильному місці. У цій статті я надам поради, як
подолати найперші кроки.

Можливо, це не перша стаття такого характеру, яку ви читаєте. Чим саме вона
ліпша за інші? Мені є що відповісти:

- Мені абсолютно байдуже потрапите ви зрештою в омріяну індустрію чи ні.
  Знаю, це звучить радше не на користь цього посібника, але не поспішайте
  з висновками.
  Перш за все це означає, що у мене немає інтересу нав'язувати вам конкретну
  мову програмування, навчальний курс чи послуги IT-шкіл.
  Я можу розповідати про все без прикрас та марних обіцянок.
- За ті роки, що я працюю в індустрії, я спробував багато підходів до навчання
  та побував по обидві сторони цього процесу.
- Ця стаття чесна з вами від самого початку і не обіцяє нічого, окрім мого
  досвідченого погляду. Рішення прислухатись до викладених тут думок чи ні
  залишається виключно за вами.

Нам з вами треба багато про що поговорити.
Але перш ніж почати, я маю попередити, що тема доволі велика і проковтнути її
одним шматком нам не під силу - значить, будемо "відкушувати" по шматочку.
А тому в кожен окремий момент ми будемо фокусуватись лише на важливих для цього
моменту деталях, і лише подекуди дивитись навколо.

Лише таким чином ми отримаємо повну та об'єктивну картину.

.. image::
    :alt: кадр з фільму "Відступники"

Тому, якщо вам здається, що якісь частини цієї праці не збігаються - цілком
можливо, що вам не здається.
В такі моменти я раджу повернутись сюди та прочитати

.. include:: disclaimer.txt
